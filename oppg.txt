##

Variabelbeskrivelse

Rammeverket oppretter en nodeklasse med folgende egenskaper: barn - en liste over alle
nodebarna til noden (noder direkte underlagt noden du staar i) ratatosk -
en boolsk variabel som er True om ratatosk finnes i noden nesteBarn - en variabel
du kan sette til neste nodebarn naar du bruker dybde-forst-ok

Du skal implementere dybde- og bredde-først-søk (DFS og BFS) for å finne Ratatosk, som finnes
 i akkurat én av nodene i et tre. Du kan lese om DFS på side 604 og BFS på side 595 i Cormen.
 Nedenfor ser du et rammeverk for innlesing av data, og en klasse Node som brukes til å holde
 styr på treet. En Node har en attributt barn som er en liste med referanser til alle barna.

Du skal lage to funksjoner dfs og bfs som begge tar inn en rotnode som parameter, traverserer
treet og returnerer dybden på noden Ratatosk befinner seg i. Rotnoden er på dybde 0. DFS kan enten
 implementeres ved hjelp av en stakk eller med rekursjon, men i denne øvingen skal du bruke en
 stakk. Dette er ikke forklart direkte i læreboken, men det står om DFS på side 605. BFS
 implementeres ved hjelp av en kø (Cormen side 595).

Input består av følgende linjer:

Hvilken funksjon som skal brukes, 'dfs', 'bfs' eller 'velg'. Dersom første linje inneholder
verdien 'velg', kan du finne Ratatosk på den måten du vil. Ellers skal du kalle tilsvarende
funksjon, for å sjekke at den fungerer. (På tidstestene vil input alltid være 'velg'.)
Antall noder i treet.
Hvilken node som er rot-noden i treet.
Hvilken node Ratatosk befinner seg i (0-indeksert).
Resten av linjene inneholder først et nodenummer (0-indeksert) og så en liste med nummerne
til barna til nodene, alt separert med mellomrom. Hvis det er n noder i treet,
vil alle nodene ha et nummer fra og med 0 opp til n, men ikke nødvendigvis i rekkefølge.

Det oppgis at det er like stor sannsynlighet for at ratatosk befinner seg på alle nivåer,
 og dermed ikke like stor sannsynlighet for at han befinner seg i alle noder.

I eksempelet under er det 10 noder. Node 0 har barna 1, 2 og 3. Rotnoten er node 0 og
 Ratatosk befinner seg i node 7.

PS: Det er en sterk relasjon mellom lenkede lister, trær og grafer. Et tre er et spesialtilfelle
 av en graf, og en lenket liste er et spesialtilfelle av et tre. DFS og BFS er generelle
 graftraverseringsalgoritmer. Hvis du modifiserer funksjonene dine til å merke hvilke noder de
 allerede har besøkt, fungerer de på generelle grafer.
